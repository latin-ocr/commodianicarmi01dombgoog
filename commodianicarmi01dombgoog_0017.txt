v1111

modum rarae et eius modi sunt, ut coniecturam sapiant, non
ex archetypo uel alio aliquo fonte haustae esse uideantur.

Praeter codicem Cheltenhamensem ex instructionum libris C‘g‘ssdffigssfflff
mss, soli restant Parisinus (bibl. nation. mss, lat. n. 8304)
et Leidensis (Vossianus in octauo n. 49), uterque chartaceus,
uterque saeculo septimo decimo exaratus, quorum uarias lec-
tiones J. Β. Pitra in spicilegii Solesmensis uolumine IV p.
224—230 primus prelo mandauit et multum facere ad emen-
dandas instructiones docuit. Idem cod. Parisinum littera B,
Leidensem littera A insigniuit. Hos denuo atque accuratius
inspexit et exscripsit Ernestus Ludwig, quiin editione sua coa. Parisinus
Parisinum inprimis ducem secutus est. Et est ille codex haud Ξ B'
parui momenti, quamquam auctoritate minus ualet quam Chel-
tenhamensis. Hunc eum propinquitate contingere cum ex aliis
rebus tum inde apparet, quod permultae lectiones in utroque
inueniuntur, quae corruptelam prae se ferant. Idem quia cum
editione Rigaltiana crebro conspirat, et Pitra et Ludwig cen-
suerunt esse eum apographum illud Sirmondianum‚ quo Rigal-
tius in editione sua conformanda se usum esse ipse fatetur.
Ea opinio cum iam prius mihi minus probaretur 17), postea
argumentis satis magnis ostendisse mihi uideor codicem Pari-
sinum no n esse ipsum apographum Sirmondi 1δ’). Quorum
argumentorum nescio an grauissimum sit, quod acrostichon
Ι 18 in Parisino codice initio omissum extrema eius parte
Rigaltii ipsius manu additum est. Qui si, ut ipse in
praefatione dicit, uetus instructionum exemplar non uidit,
unde potuit illud acrostichon supplere, nisi ex uero apographo
Sirmondiano? .

Itaque, nisi fallor, sic se res habuit: Rigaltius Sirmondia-
num exemplar acceptum nescio cui describendum dedit. Hic
nouus liber ex Sirmondiano descriptus Β noster est. Quem
dum perlustrat Rigaltius et cum apographo Sirmondiano com-
parat, cum alios librarii errores correxit tum acrostichon XVIII

- illius incuria omissum ipse suppleuit.

 

¹⁷) Sitzungsberichte XCVI p. 452 sq.; Blatter f. d. bayer, Gymn. XVI
p· 3¹3)5.Sitzungsberichte CVII p. 737 sq.

